x PRAEFATIO.

ante procis assimilabat. Quis non bis in versibus agnoscere sibi
videatur Romani imperii vices, misere discerpti inter aemulos,
praesertim post Neronis exitum? Quae onmia minime Philometo-
ris temporibus praedici aut etiam praevideri potuisse, recte quum
sentiret Evvaldus, voluit saltem ad bella civilia referre quae'
ante Caesares exarserunt, atque haec inter alias causa tuit cur nos·
trorum carminum origines a'd ultima Physconis tempora pro-
moveret, utsupra dictum, nempe ut cum Gracchanis seditio-
nibus congruerent, e quibus, non tam perse gravibus quam
facile compressis, viderit doctus vir quonam mirabili instinctu
praenoscere potuerit vates noster Mariorum et Syllarum et
Triumvirorum bella civilia. Nos quidem tantum sagacitatis
tamque longe providam rerum politicarum scientiam, Polybio
aliquo dignam, sibyllistae aegre concedimus.

Non vero sinistris tantum ominibus, sed acerbissimis adversus
Romanos imprecationibus horret tertia pars, quales h'ae sunt,
quibus poeta damnatam urbem alloquitur, 329, sqq. ε

Strata cadaveribus cernes tua tristia rura

Natorum, quos ira Dei, pestisve, famesve, .

Bellave sustulerint atque implacabilis hostis,
et infra, 467, sqq. :

Tum calidos propter cineres prostrata jacebis,

Et tua praesago lacerabis corda dolore,

Non jam feta bonis, sed nutrix facta semrom.
Utrum gratuitae istae sunt otiosi vatis imaginationes? an infen-
sissimi Romanorum inimici crudelissima vota? Haec vero neque
concipi neque excogitari potuemnt Philometoris autetiam
Physconis temporibus, tum quum Romani ludaeis innotuerant
beneficiis magis quam injuriis.

Illius vero, quo Judaei postea exarserunt, implacabilis odii,
causa non est arcana: oppressa gens, capta et deleta urbs, exci-
sum templum. Hoc praesertim ultimo crimine incensae brerant
'bominum mentes, quod aperte videre est, 324, sqq. ε

Occiduae gentes,... vobis est poena luenda
Omnibus, et dura pereundum lege, quod altam
AEterni sedem et magni penetralia regis
Ferratis graviter mandistis dentibus. Ergo
Strata cadaveribus, etc.

 

